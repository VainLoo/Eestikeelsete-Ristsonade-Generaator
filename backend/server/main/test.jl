{"name": "Jeruusalemm", "def": "Iisraeli pealinn (vaata Jeruusalemma seadus) ja riigi suurim linn. Pealinnana ei tunnusta Jeruusalemma paljud riigid ja ka ÜRO vastavalt Julgeolekunõukogu resolutsioonile nr 478 20. augustist 1980. Riigi tegeliku pealinnana toimib Tel Aviv, kus on välisriikide saatkonnad ja paljud ametiasutused. 6. detsembril 2017 tunnustas Ameerika Ühendriikide president Donald Trump Jeruusalemma Iisraeli pealinnana. Ametlikult võttis Ameerika Ühendriikide Kongress saatkonna Jeruusalemma kolimise seaduse vastu juba 23. oktoobril 1995, kuid seaduse kohaselt võis president kolimist edasi lükata kuue kuu võrra. Presidendid Clinton, Bush ja Obama pikendasid seda kogu aeg kuue kuu võrra, ka Trump tegi seda, viimast korda detsembris 2017. Ametlikult avati Ameerika Ühendriikide saatkond Jeruusalemmas Iisraeli 70. aastapäeval, 14. mail 2018. Jeruusalemma on saatkonna ümber toonud ka Guatemala, seda plaanib teha ka Serbia. Ka Kosovo on pärast diplomaatiliste suhete sõlmimist Iisraeliga (4. septembril 2020) otsustanud saatkonna Iisraelis avada Jeruusalemmas, saades nii esimeseks muslimite enamusega riigiks, millel on Jeruusalemmas saatkond."}
{"name": "Seltsimees laps", "def": "2018. aastal valminud Eesti mängufilm. Filmi tegevus toimub põhiliselt aastal 1950 ja hiljem 1955, põhinedes Leelo Tungla raamatutel \"Seltsimees laps ja suured inimesed\" ning \"Samet ja saepuru ehk Seltsimees laps ja kirjatähed\"."}
{"name": "Beršad", "def": "linn Ukrainas Vinnõtsja oblastis, Beršadi rajooni halduskeskus. Beršad asub Vinnõtsjast umbes 123 km kagus ja Umanist ligikaudu 66 km edelas."}
{"name": "Toome värav", "def": "kesk- ja varauusaegse Tartu linna üks suuremaid väravaid, mis ühendas all-linna piiskopilinnuse ja kindlustustega Toomemäel. Värav hävis Põhjasõjas, kui 1708. aastal Vene armee kõik linna kaitserajatised õhkis."}
{"name": "Küberterrorism", "def": "telekommunikatsiooni vahendite kasutamine vägivaldsete toimingute läbiviimiseks, mis põhjustavad või ähvardavad inimelu kaotust või olulist kehavigastust, et saavutada läbi ähvarduste või hirmutamise poliitilisi või ideoloogilisi eeliseid. Mõnikord peetakse interneti-terroriaktideks ka terrorismialaseid tegevusi, sealhulgas tahtlikke ja ulatuslikke, eriti internetti ühendatud personaalarvutite, arvutivõrgu katkestamisi arvutiviiruste, arvutiusside, õngitsemiste ning muude pahatahtlike tarkvara ja riistvara meetodite ning programmeerimisskriptide abil."}
{"name": "Ühiskond", "def": "inimeste kooselu vorm ja sellest tulenevate sotsiaalsete suhete ja institutsioonide kogum."}